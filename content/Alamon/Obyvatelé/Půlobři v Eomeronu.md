Půlobři se v [[Eomeron|Eomeronu]] objevují v jedné ze tří variant:
### Nomádské klany 
Půlobři, kteří odmítají způsoby moderní společnosti a drží se svých tradic. Cestují Kantamárem z místa na místo. Každý klan má náčelníka, který ale ve většině případů ctí demokratický proces při rozhodování o všem, co bude mít dopad na celý klan.
Nomádské klany se většinou drží dál od civilizovaných Kantamárských měst, ale v případě potřeby se kvůli zásobování na krátkou dobu zastaví i v některých menších městech a vesnicích. Na svých cestách tak tato města opouštějí poněkud prázdnější, co se zásob týče. Některé klany si nabytí těchto zásob poctivě odpracuje, některé naopak berou zásoby silou. Proto bývají lidé z civilizovaných společností velice ostražití v přítomnosti některých z nomádských klanů.
Případy, kdy klany drancují menší města a vesnice jsou poměrně vzácné, což ale také znamená, že Kantamárská Federace nepomáhá těmto osadám útokům půlobrů předcházet.

---
### Těžařské osady
Klany, které se rozhodly přijmout nový řád, který nastal s příchodem průmyslové revoluce. Tyto klany uzavřely dohodu s Kantamárskou Federací, díky které od Federace dostávají odměny v podobě peněz, jídla, materiálů, i technologie, výměnou za těžbu kamene, kovů, dřeva, nebo uhlí.
Tyto klany se usadily na strategických místech určených Kantamárskou Federací a založily si zde osady. Půlobři na tento styl života nejsou zvyklí, tak došlo k mnoha změnám ve struktuře jejich společnosti, jejich pravidlech, ale i jejich možnostech.
V těchto osadách byl náčelník nahrazen starostou. Ve větších osadách, kde počet obyvatel stoupá nad 100,  je do funkce zvolen rychtář (Je zvolen demokraticky, nebo je určen starostou. Tento proces se liší mezi osadami), který přebírá část starostových zodpovědností.
Každý obyvatel těžařské osady má svou roli v jeho komunitě. Tyto role se ale často mezi obyvateli střídají, aby se zachovala soběstačnost jednotlivců. Role starosty, ani rychtáře se ale nemění. Díky častým změnám povolání se každý půlobr naučí každý aspekt života v tekovéto společnosti. Dozví se také pro které role se hodí a které ne. Každý půlobr má svou roli přiřazenou starostou, či rychtářem, který mu vybere roli na základě jeho dovedností.

---
### Jednotlivci
Půlobři, kteří odešli, nebo byly vykázáni z klanu, či osady. Půlobr může být vykázán, pokud pro něj klan nadále nemá využití. Je-li neschopný pracovat v prospěch klanu, stává se z něho přítěž a v zájmu přežití klanu je vykázán.
Z klanu může být také vykázán pokud:
- zneuctí svůj klan
- krade jiným členům klanu
- zavraždí jiného člena klanu
Jednotlivci, kteří opustili klan dobrovolně jsou málokdy vítáni zpět.