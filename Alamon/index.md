---
title: Alamon Wiki
---
![[Alamon_index_image.png]]


Před vámi se nachází sbírka veškerých sepsaných informací o Alamonu - <a href="https://cs.wikipedia.org/wiki/Vysoká_fantasy" target="_blank">high fantasy</a> světě, plném tajemství, divů, rozmanitých kultur, pokroku, zapomenuté historie, ale hlavně potenciálu. 
Tento svět, jehož tvorbou jsem se začal zabývat krátce předtím, než jsme spolu vůbec začali hrát, byl dlouho jen v mojí hlavě, ale teď mám konečně příležitost ho tu s vámi sdílet. Sepsal jsem zde informace, které jsou obecně známé obyvatelům Alamonu. Pokud se rozhodnete si tyhle informace nastudovat, budete lépe připraveni na některé nástrahy, které vás tu budou čekat a budete se do toho světa moci lépe vžít. Doufám, že pak taky budete mít pocit, že jste součástí živého světa ~~a ne že jen posloucháte nějakýho týpka, jak vám vypráví o svých halucinacích~~.

Tahle wiki by tedy měla sloužit jako váš společník při hraní našich kampaní. Můžete sem nakouknout během hry, nebo mezi hrami, abyste se dozvěděli více o oblasti, kde se bude odehrávat příběh sezení, dozvídat se víc o [[Historie Alamonu_wip|historii]], nebo jiných částech světa, ~~získat užitečný informace pro metagaming~~, a tak dále.
Pro některé z vás to bude nástroj pro doplňování vlastních poznámek a jsem si jist, že pro jiné to bude náhrada poznámek (což opravdu není účel téhle wiki. Na poznámky ze sezení kdyžtak máme <a href="https://edskrihmo.click" target="_blank">tuto aplikaci</a>.

Pokud si nevíte rady s tím, kde začít, proč se třeba nemrknout na [[Eomeron|kontinent, kde bude náš příběh začínat]]?

> [!info] Informace budu časem postupně doplňovat. Kromě úpravy formátování a případných oprav větné skladby, či gramatických chyb, se už žádné informace nebudou měnit. Vše, co na této wiki najdete, je finální. Pokud by na nějaké změny došlo, bude se nejspíš jednat o opravy kontinuity, které vám vždy oznámím přes Discord.
